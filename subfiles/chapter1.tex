\section{Unitel Group}
Юнител групп нь Монгол Улсад үйл ажиллагаа явуулдаг харилцаа холбоо, мэдээллийн технологийн компани юм. Тус компани нь 2005 онд үүсгэн байгуулагдаж, 2006 оноос GSM үүрэн холбооны үйлчилгээ үзүүлж эхэлсэн. Үүсгэн байгуулагдсанаасаа хойш Юнител групп нь Монгол Улсын харилцаа холбооны салбарын хөгжилд чухал үүрэг гүйцэтгэж, дэвшилтэт технологийг тасралтгүй нэвтрүүлж ирсэн.

Юнител нь Монгол Улсад 4G LTE болон 5G технологийг нэвтрүүлсэн анхдагч компаниудын нэг бөгөөд хот, хөдөөгийн харилцаа холбооны дэд бүтцийг өргөжүүлэх, өндөр хурдны интернэтийн хүртээмжийг нэмэгдүүлэхээр ажиллаж байна.

\section{Unitel Group-ийн үйлчилгээ}
Юнител групп нь хэрэглэгчдэд дараах үндсэн үйлчилгээнүүдийг үзүүлдэг. Үүнд:
\begin{itemize}
	\item Үүрэн холбооны үйлчилгээ (дуу, мессеж, дата)
	\item Өргөн зурвасын интернэт үйлчилгээ
	\item Суурин утасны үйлчилгээ
	\item IPTV болон дижитал телевизийн үйлчилгээ
	\item Streaming болон контент үйлчилгээ
	\item Хиймэл дагуулын холбооны үйлчилгээ
\end{itemize}
Unitel компани дээрх үйлчилгээнүүдийг хувь хэрэглэгч болон байгууллагын хэрэгцээнд нийцсэн байдлаар санал болгогддог бөгөөд Монгол Улсын мэдээллийн технологи, дижитал шилжилтийг дэмжихэд чиглэсэн байдаг.


\section{Дадлагын албан тушаал}
Дадлагын хүрээнд миний бие Дата Сайнсын хэлтсийн Дата сайнтистын ажлын байранд ажилласан. Дата сайнсын хэлтсийн хувьд компани дахь бусад баг, хэлтэстэй хамтран өгөгдлийн чанар болон олборлолтыг сайжруулах, AI системүүдийн нэвтрүүлэлт, автоматжуулалтын ажлуудад түлхүү чиглэсэн ажил гүйцэтгэдэг. 

Дадлагын ажлын хугацаанд миний бие ажилтанд зориулсан AI туслах, Call center-ийн ажилтны AI туслах, TV content автомат дата оруулагч болон хэлтсийн Development ба Production орчны зохион байгуулалтуудыг хариуцан ажилласан.